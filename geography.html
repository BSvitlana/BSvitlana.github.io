<!DOCTYPE html>
<html lang="uk">
<head>
  <title>Географія Данії</title>
  <meta charset="windows-1251">
  <meta http-equiv="Content-Type" content="text/html; charset=windows-1251">
  <link rel="stylesheet" href="country.css">
</head>
<body>
<main>
<h1>Географічне положення, рельєф, клімат Данії</h1>
<hr>

<p>
<button class="button mega" onclick="document.location='index.html'">Данія</button>
<button class="button mega" onclick="document.location='capital.html'">Столиця</button>
<button disabled class="button mega">Географія</button>
<button class="button mega" onclick="document.location='places.html'">Пам'ятки та визначні місця</button>
</p>

<h2>Географія</h2>
<p>
<iframe class="right" src="https://www.google.com/maps/embed?pb=!1m18!1m12!1m3!1d2272205.7251123697!2d9.30072725978069!3d56.20980718205738!2m3!1f0!2f0!3f0!3m2!1i1024!2i768!4f13.1!3m3!1m2!1s0x464b27b6ee945ffb%3A0x528743d0c3e092cd!2z0JTQsNC90ZbRjw!5e0!3m2!1suk!2sua!4v1616733694136!5m2!1suk!2sua" width="600" height="450" style="border:0;" allowfullscreen="" loading="lazy">
</iframe>
Приатлантична країна розташована на північному заході зони широколистяних лісів Європи в помірних широтах Євразії та займає півострів Ютландія й острови Данського архіпелагу: Зеландія, Борнгольм, Лесі, Лолланн, Мін, Сторстрем, Фюн, Фальстер та інші. Всього 407 островів у протоках і морях Північного і Балтійського морів. З 407 островів заселені лише 72. Із цих островів найбільш великими й населеними є Зеландія, де знаходиться столиця країни Копенгаген, Фюн, острови-близнюки Лолланн і Фальстер, а також віддалений майже на 200 км на схід у Балтійському морі острів Борнгольм.
</p>
<p>Країна має сухопутний кордон лише з Німеччиною. Він проходить на півдні півострова Ютландія і має довжину 68 км. З 2000 року також є сухопутне сполучення зі Швецією (через Ересуннський міст і тунель). Загальна довжина берегової лінії Данії (півострова Ютландія та 406-ти островів) — 7,3 тис. км, що становить шосту частину довжини екватора.
</p>
<p>На заході Данія омивається Північним морем, з півночі протокою Скагеррак і Каттегат, на північному сході — протокою Ересунн (найменша ширина Ересунна всього 4 км), на сході та півдні — Балтійським морем.
</p>
<p>Протоки Ересунн (Зунд), Скагеррак і Каттегат відокремлюють країну від Норвегії й Швеції. Найближчі сусіди Данії — Швеція і Норвегія — віддалені від неї протоками Ересунн та Скагеррак, причому відстань до Швеції — 4 км, а до Норвегії — близько 200 км. Відстань до Великої Британії по Північному морю — близько 500 км.
</p>
<p>Протоки Малий Бельт, Великий Бельт і Ересунн, які звуть Балтійськими протоками, відокремлюють один від одного півострів Ютландію, острови Фюн і Зеландію та Скандинавський півострів. Вони є основним морським шляхом, який з'єднує Балтійське море зі Світовим океаном, і мають міжнародний правовий режим.
</p>
<p>Територіальні води Данії — 12 морських миль (22,2 км). Жодна точка метрополії не віддалена від моря на відстань понад 52 км. Країні належить східна частина шельфу Північного моря.
Мапа Данії.
</p>
<h2>Рельєф</h2>
<p>Рельєф Данії рівнинно-горбистий. Більша частина території країни формується з великих хвилястих рівнин і невисоких, місцями крутосхилих пагорбів. Форми рельєфу сформовані переважно під впливом відступаючих на північ льодовикових покривів у плейстоцені, від яких залишилась велика кількість озер. На півночі Данії у результаті підняття утворилися ступінчасті морські рівнини. На сході країни знаходяться численні бухти, на заході та півночі — піщані дюни. Земля — оброблені рівнини, піщані дюни й лагуни на західному узбережжі; глибокі фіорди на сході. Переважають дерново-підзолисті, на Сході — бурі лісові ґрунти, на узбережжях — лучні алювіальні.
Узбережжя
</p>
<p>Східні береги країни сильно порізані, західні і північні рівні, облямовані піщаними дюнами. Уздовж низинних берегів збудовані численні дамби.
</p>
<p>Поверхня Ютландського півострова і навколишніх островів рівнинна, клімат помірно теплий, морський. Вегетаційний період триває 200—235 днів, річна кількість опадів перевищує 600 мм.
</p>
<p>Найвища точка — пагорб Меллехой (170,86 м над рівнем моря), до 2005 року найвищою точкою вважався пагорб Ідінг-Сковхой (170,77 м).
</p>
<h2>Клімат</h2>
<p>Данія — країна з морським кліматом, який характеризується м'якою зимою, прохолодним літом і довгими перехідними сезонами. Вплив океану найбільш різко виявляється взимку. Середня січнева температура для Данії 0 °C. Тривалість опалюваного періоду в Данії (з врахуванням поправки на вітер) рівна 220 дням. З липня по серпень температура повітря становить +16...+18оС, а опадів порівняно небагато. Більшу частину року дмуть сильні західні вітри. Річна сума опадів 600—900 мм; часто бувають тумани. Середньорічна кількість опадів коливається — від найбільших на заході Ютландії до 450 мм на узбережжі протоки Великий Бельт.
</p>
</main>
</body>
</html>