<!DOCTYPE html>
<html lang="uk">
<head>
  <title>Данія</title>
  <meta charset="windows-1251">
  <meta http-equiv="Content-Type" content="text/html; charset=windows-1251">
  <link rel="stylesheet" href="country.css">
</head>
<body>
<main>
<h1>Королівство Данія Kongeriget Danmark</h1>
<hr>

<p>
<button disabled class="button mega">Данія</button>
<button class="button mega" onclick="document.location='capital.html'">Столиця</button>
<button class="button mega" onclick="document.location='geography.html'">Географія</button>
<button class="button mega" onclick="document.location='places.html'">Пам'ятки та визначні місця</button>
</p>

<h2>Данія</h2>
<p>
<img class="right" src="DanFlag.png">
Данія (дан. Danmark), офіційна назва — <i>Королівство Данія (дан. Kongeriget Danmark)</i>; заст. <i>Датчина</i> — скандинавська країна у Північній Європі. Розташована на південний захід від Швеції і на південь від Норвегії, має сухопутний кордон із Німеччиною. Королівство Данія є суверенною державою, до складу якої входить дві автономні установчі землі в північній частині Атлантичного океану: Фарерські острови й найбільший у світі острів Гренландія. Данія займає територію площею 43 094 кв. км і має населення 5 792 202 осіб (2020). Країна складається з півострова Ютландія, архіпелагу і 443 островів, 70 з яких є населеними. Острови характеризуються плоскими орними землями і піщаними берегами, низькою висотою і помірним кліматом.
</p>
<p>
Об'єднане Королівство Данії утворилось у VIII столітті як мореплавна держава у боротьбі за контроль над Балтійським морем. Данське панування над Кальмарською унією, утвореною у 1397 році з Норвегією та Швецією, закінчилось відділенням Швеції у 1523 році. Сканія (нині південна Швеція) та острів Готланд ще залишалися у складі Данії відповідно до 1645 року (мир у Брьомсебро) та 1658 року (мир у Роскілле). Однак Данія залишила союз з Норвегією, який тривав до 1814 року. Данія успадкувала експансивну колоніальну імперію від союзу, завдяки чому має контроль над Фарерськими островами та Гренландією. Починаючи з XVII століття, відбувалось кілька цесій території; вони завершились у 1830-х сплеском націоналістичних рухів, які були придушені 1864 року під час другої війни за Шлезвіг. Данія дотримувалась нейтралітету у Першій світовій війні. У квітні 1940-го під час німецького вторгнення країна практично не чинила військового опору, у той час як данський рух опору був активний з 1943 року до капітуляції Німеччини у травні 1945 року. Бувши індустріалізованим експортером сільськогосподарської продукції у другій половині XIX століття, Данія здійснила низку соціальних і трудових реформ на початку XX століття, що заклало підґрунтя для нинішньої соціальної моделі з високорозвиненою та змішаною економікою.
</p>
<p>
Конституція Данії, прийнята 5 червня 1849 року, завершила еру абсолютної монархії, що почалась 1660 року, і встановила конституційну монархію, яка влаштована як парламентська демократія. Поточним монархом є королева Маргрете II. Уряд і національний парламент засідають у Копенгагені, який є столицею, найбільшим містом і торговим центром країни. Данія є членом Європейського Союзу з 1973 року, користуючись при тому низкою прав на неучасть; країна зберігає власну валюту — данську крону. Данія є однією із країн-засновників і членів НАТО, Північної ради, Ради Європи, Організації Економічного Співробітництва та Розвитку, Організації Об'єднаних Націй; країна також є частиною Шенгенської зони.
</p>
<p>
Данія посідає дуже високі місця у низці рейтингів, зокрема якості життя, здоров'я, освіти, захисту громадських прав та свобод, конкурентоспроможності, демократії, рівності, процвітання, людського розвитку. Данія часто оцінюється як одна з найщасливіших країн у світі в крос-національних дослідженнях рівня щастя. Країна посідає перше місце у світі в рейтингу соціальної мобільності, одну з провідних позицій у рейтингу країн з найкращими показниками рівності доходів, має один з найвищих у світі номінальний ВВП на особу населення і один з найвищих у світі податків на індивідуальний дохід. Більшість данців є членами народної церкви, хоча конституція гарантує свободу віросповідання.
</p>
<p>
Існує дві версії походження назви країни. За однією версією вважають, що сама назва утворилась від племені данів, які проживали на півдні Скандинавського півострова і в V—VII століттях нашої ери заселили Данський архіпелаг і Ютландію. За іншою версією, «Денмарк» перекладається як «лісова країна», оскільки слово «дан» (або «тан») на староскандинавській мові означало «ліс».
</p>
</main>
</body>
</html>